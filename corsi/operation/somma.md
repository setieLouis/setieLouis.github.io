#Somma 

L'addizione (denotata normalmente dal simbolo del più, "+") è una delle quattro operazioni fondamentali dell'aritmetica, insieme alla sottrazione, alla moltiplicazione e alla divisione. L'addizione di due numeri naturali può essere definita in termini [insiemistici](https://it.wikipedia.org/wiki/Teoria_ingenua_degli_insiemi). Per sommare due numeri naturali a e b, si considerano due insiemi A e B che abbiano, rispettivamente, a e b come numero di elementi, e che siano disgiunti (cioè non abbiano elementi in comune). Allora il risultato dell'addizione di a e b è il numero di elementi dell'insieme unione di A e B (l'insieme A ∪ B).

Ad esempio, se in un sacchetto abbiamo tre mele e in un altro sacchetto abbiamo due mele, mettendo insieme il contenuto dei due sacchetti avremo cinque mele. Questa osservazione è equivalente all'espressione matematica "3 + 2 = 5", ovvero "3 più 2 è [uguale](https://it.wikipedia.org/wiki/Uguaglianza_(matematica)) a 5".

3 + 2 = 5 usando le mele.
L'addizione può essere definita anche su quantità più astratte, quali i numeri interi relativi, i numeri razionali, i numeri reali e i numeri complessi, e su altri oggetti matematici quali i vettori e le matrici.

L'addizione gode di alcune proprietà basilari. È commutativa, ovvero cambiando l'ordine degli addendi la somma non cambia. È associativa, ovvero quando si sommano più di due numeri, il risultato è lo stesso indipendentemente dall'ordine in cui vengono effettuate le addizioni. Lo zero è l'elemento neutro dell'addizione, ovvero sommare zero ad un numero lascia quel numero invariato.

## Notazione

e la prima di queste si legge, indifferentemente,
3 + 2 = 5
998 + 1 + 1 = 1000
1 + 1 + 2 + 3 + 5 + 8 + 13 + 21 = 54
* "tre più due è uguale a cinque",
* "tre più due uguale cinque",
* o anche, sottintendendo il segno di uguale soprattuttonelle addizioni brevi, nella forma "tre più due cinque"; 

oppure usare il monosillabo "fa" "tre più due fa cinque".
Negli scritti precedenti al XVI secolo è possibile trovare un altro simbolo indicante l'addizione. Si tratta di una "P" in corsivo che rimpiazzava la parola "più".[2]

Il precedente simbolo dell'addizione. Una P in corsivo.
Se i termini non sono scritti individualmente, ma la sequenza degli addendi si ricava facilmente dalla scrittura, la somma si può indicare con un'ellissi ("...") per indicare i termini mancanti: la somma dei numeri naturali da 1 a 100 si può dunque scrivere come 1 + 2 + … + 99 + 100 = 5050.

## Interpretazione intuitiva

### Combinazione di insiemi

Una delle interpretazioni dell'addizione è quella della combinazione di insiemi:

* Quando due o più collezioni disgiunte vengono combinate in un'unica collezione, il numero di oggetti nella collezione risultante è la somma dei numeri di oggetti nelle collezioni originali.


Questa interpretazione, facile da visualizzare, è anche alla base della definizione formale di addizione tra numeri cardinali.

### Estensione di lunghezze

Una seconda interpretazione dell'addizione è data dall'estensione di una lunghezza (intera) di partenza in termini di una lunghezza (intera) data:

* La lunghezza corrispondente alla somma di due lunghezze a e b è ottenuta aumentando la lunghezza a di una unità per b volte.
Questa interpretazione è alla base della definizione formale di addizione tra numeri ordinali.
